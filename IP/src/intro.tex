TCP/IP is het protocol van het Internet en tegenwoordig ook van de meeste andere computer-netwerken. Vroeger waren er veel verschillende protocollen. Van die verschillende protocolen is eigenlijk alleen TCP/IP overgebleven.

TCP/IP is ontworpen als een protocol dat moest werken over onbetrouwbare netwerkverbindingen en dat ook bij een kernwapen-oorlog waarbij delen van het netwerk uitvallen toch nog zijn data moet kunnen versturen van A naar B. Het moet dus feitelijk zelf uitzoeken hoe data het beste van A naar B kan komen.
